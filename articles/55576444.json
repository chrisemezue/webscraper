{
  "published": "11 Jenụwarị 2021",
  "sentences": [
    "Akụkọ",
    "Egwuregwu",
    "Ihe nkiri",
    "Nke ka ewuewu",
    "Akụkọ",
    "Egwuregwu",
    "Ihe nkiri",
    "Nke ka ewuewu",
    "Uche Akolisa",
    "BBC Igbo, Lagos",
    "N'abalị iri nke ọnwa Jenụwarị afọ 2021 ka Nnia Nwodo pịakọrọ oche ya dịka onyeisi otu Ohaneze Ndigbo.",
    "Ọchịchị ya nke malitere n'ọnwa Jenụwarị afọ 2017 bịara na njedebe dịka ntụlịaka otu ahụ e mere n'Owere ụbọchị ụka (10/1/2021) họpụtara George Obiozor dịka onye ga-eweghara oche onyeisi Ohaneze.",
    "Nnia Nwodo na ndị ọ lụọ ọ la Niger Delta akatọọla mkpụpụ Onnoghen",
    "'Ndigbo agaghị alụ agha nwereonwe ọzọ'",
    "Onye uweojii a chụrụ 'so tụọ ogbunigwe na be Nwodo'",
    "Dịka ụfọdụ ndị mmadụ na-ele anya n'enyo ịkọta etu ọchịchị Obiozor ga-adị, BBC Igbo tinyere anya na mmiri lee ihe Ohaneze mere n' oge Nwodo:",
    "Ebe foto si, Ohaneze",
    "Ndị isi otu Ohaneze oge Nnia Nwodo bụ onyeisi",
    "Oge otu Ohaneze Ndigbo malitere n' afọ 1976, ihe a kpọrọ otu a bụ \"Igbo National Assembly\".",
    "Ọ bụ ọkaiwu a ma ama bụ Ben Nwabueze bụ onye kpokobara Ndigbo nwere agba iji bido otu a.",
    "Ebumnobi otu ahụ nke ha malitere oge Agha Biafra kwụsịrị bụ ịgba mbọ maka ọdịmma Igbo, dika otu Afenifere na Arewa Consultative Forum na-achọ ndị agbụrụ nke ha.",
    "Gọọmentị etiti machiri otu ahụ, ha malite ọzọ ma gụgharia  ya, \"Ohaneze Ndigbo\".",
    "A gbala ogbunigwe n'ụlọ Nwodo",
    "Igwe Kelly Nzekwe nke Igbariam dị n'Anambra State alakwurula ndị ichie",
    "Mana ebumnobi ha dịka ọ dị na mbụ ka bụkwa ikwuru Ndigbo.",
    "Ọrụ a ka ndị niile chịgoro otu Ohaneze, malite na Ben Nwabueze bụ onyeisi mbụ ya ruo na Gary Igariwey bụ onye nyefere Nnia Nwodo ọchịchị, gbara mbọ ịrụ.",
    "Mana ndị ma ihe ekwe na- akụ na ndọrọndọrọ ọchịchị obodo dịka Steve Nwosu, onye ntaakụkọ a na-anụ aha ya na-ekwu na, o nweghị onye chịgoro otu Ohaneze na nso nso a ji nhazi okwu na akọ bulie okwu ọdịmma Igbo ka Nnia Nwodo.",
    "Ha kwuru n' ọchịchị ya wetara Igbo ùgwù.",
    "Nwosu sị, \"Oge ọchịchị ya dịịrị ndị Igbo mma.\"",
    "\"Onyeisi Ohaneze pụrụ apụ bụ Nnia Nwodo buliri Ohaneze.\"",
    "'Ihe o jiri dị mkpa na Ndigbo niile ga-apụta tuo vootu'",
    "\"O ji nka ịhazi okwu nakwa akọ na uche gba mbọ maka ikike dịrị ndị Igbo\".",
    "Ijị maa atụ: Oge onyeisi Arewa Consultative bụ Ango Abdullah bọrọ ndi Igbo ebubo na ọ bụ ha na-ebute ọgbaghara ebe niile e nwere nsogbu, ọkachasị na Ọdịda Anyanwụ, Ọhaneze nyere ha ọsịsa ma kwuo na Ndigbo bụ ndị na-akpa udo ma na akwalite mmepe obodo ebe ọbụla ha hụrụ onwe ha.",
    "Ọzọ bụ na otu Ohaneze Ndigbo katọrọ ogbugbu e gburu onye otu Ipob n'ọgbaghara dapụtara n'etiti ndị Ipob na ndị ọrụ nchekwa n'Emene,Enugwu steeti.",
    "Nwodo sonyeere mmadụ iri na ise bụ otu si Ndida Anyanwụ na etiti Ugwu were gbaa onyeisiala Nigeria bụ Muhammadụ Buhari akwụkwọ n'ụlọikpe Ukwu dị n'Abuja  maka mmegbu ndị si na mpaghara ndị a na ịnye ọkwa n'ọrụ nchekwa nakwa ngalaba gọọmenti gbara ọkpụrụkpụ.",
    "Ndị 'na-wakpo' Ọwụwa Anyanwụ abụghị ndị ga-echekwa ya - Nnia Nwodo",
    "Gịnị mere Ohaneze, 'Igbo Professionals' ji eti mkpu maka  'Police Promotion' ọhụrụ e mere?",
    "Ọzọ dịka ibe ya bụ oge gọọmentị etiti machiri otu na- achọ nnwereonwe Biafra, bụ Ipob n'ịchafụ dika otu na-eyi ndụ egwu, Ohaneze tiri mkpu ka gọọmenti tọhapụ otu ahụ na-agbanyeghị n'otu Ipob na-enye Ohaneze nnukwu isi ọwụwa.",
    "Ohaneze tikwara mkpu maka ngọnahụ nke ha boro ebubo na gọọmenti etiti gọnahụrụ ndị Igbo na mbulielu e buliri ndị uweojii welitere isi n'ọrụ na nso nso a.",
    "Ihe Ohaneze jiri kwụnyere Atiku - Nnia Nwodo",
    "Igbo sị na e zuo ka a ha eri udele a tọtuo ngịga. A nyụkọọ mamịrị ọnụ ọ gbọọ ụfụfụ.",
    "Ihe ọzọ pụrụ iche otu Ohaneze mere oge ọchịchị Nnịa Nwodo bụ isetịpụ aka kwe ndị agbụrụ ndị ọzọ nọ n'ofe mmiri ndị ha na Igbo nwere otu obi n'ihe gbasara ka ihe si aga na Naijiria aka udo nke ha kpọrọ \"Handshake Across the Niger\" na Bekee.",
    "Ndị a mechara tikọọ isi ọnụ ma kpọọ oku ka a hazigharịa Naijiria na mpaghara, na mpaghara ( restructuring).",
    "Ọ bụ site na mmekọrịta, ka Nnia Nwodo bụ onye ọchịchị bịara n'isi njedebe n'Ohaneze Ndigbo,  kpalitere mmalite otu 'Southern and Middle Belts Forum' bụ  otu  họrọ ya na nsonso a dịka onye nchịkọta ha.",
    "Otu a gụnyere otu  dị icheiche na -anọchite agbụrụ di iche iche na Ndịda Anyanwụ Naijiria dịka Afenifere (Yourba), PANDEF (Niger Delta), Ohanaeze Ndigbo na 'Middle Belt Forum'.",
    "Ebe foto si, Gov. Ifeanyi Ugwuanyi/Facebook",
    "Nnia Nwodo so na ndị nyere aka ịkwalitekwa ọgbakọ ndị gọvanọ mpaghara Ọwụwa Anyanwụ",
    "Ọgbakọ ndị gọvanọ Ọwụwa Anyanwụ na-agbabu ọnyụpa dịka onye ndụmọdụ mgbasaozi Nwodo bụ Attamah si gwa BBC, mana ọ bụ Nnia Nwodo kpalitere otu ahu ọzọ.",
    "Nke a mere na ọgbakọ ha na-agụnyekwa ndị otu Ohaneze iji mụta echiche Ohaneze n'okwu a kpụ n'ọnụ.",
    "Ebe foto si, Twitter/Atiku",
    "Otu Ohaneze kwadoro Atiku oge ọ zọrọ ọkwa onyeisiala na 2019, maba ọtụtụ kwuru na nke a ekwesịghị ekwesị.",
    "Ọ bụghị naanị ihe ọma, ihe ọma ka a na-agụkọ, ụfọdụ ndị Igbo na-ebo Nnia Nwodo ebubo ime ndị Igbo \"a sụọ ala ma a kọghị ji\".",
    "Lee ụfọdụ ebe ha kwuru n'ọchịchị ya riri mperi:",
    "Ebubo nke a bụ maka na otu Ohaneze kwụnyeere Atiku Abubakar oge ọ na-azọ ọkwa onyeisiala n'aha pati PDP n' afọ 2019.",
    "Anyị enyela Nnia Nwodo 'suspension' - Uche Okwukwu",
    "'Ndigbo agaghị alụ agha nwereonwe ọzọ'",
    "Ọ bụ oke Ndigbo iwepụta onyeisiala n'afọ 2023 -  Nnia Nwodo",
    "Dịka Uche Okwukwu bụbu odeakwụkwọ ukwu Ohaneze siri kwuo, otu Ohaneze ekwesighị inwe pati ha sonyeere ukwu iche.",
    "Mana Onye ndụmọdụ mgbasaozi Nwodo bụ Emeka Attamah kwụrụ na \"ọ bụ ndị Igbo kwuru, ọ bụghị Nnịa Nwodo.\"Ọ bụ oke Ndigbo iwepụta onyeisiala n'afọ 2023 -  Nnia Nwodo",
    "Attamah kọwara na ọ bụ n'ọgbakọ ndị Igbo na otu gbụrụ ndị ọzọ, gụnyere Pandef na Afenifere, nke e mere n'abalị 28 nke ọnwa Febrụwarị afọ 2018, ka a nọrọ kwupụta mkpebi ịkwụnyere Atiku.",
    "Ọ gara n' ihu kwuo n' otu Igbo sị tụọ vootu na ntuliaka 2019 goziri n'ezie na ọ bụghị Ọhaneze.",
    "Ndị Eze Igbo",
    "E nwere nghọtahie n' Ohaneze malite oge e mechara ntuliaka tụpụtara ya n' afọ 2017. Nghọtahie in ime Ohaneze  kawanyere njọ dịka otú otu pụtara gbálìa idenye aha yiri nke Ohaneze n'aka ngalaba na-ahụ maka ndebanye aha a kpọrọ CAC ma ya nụ mbọ kụrụ afọ n'ala.E nwekwara nsogbu dịka ngalaba ntorobịa Ohanézè na ndị okenye ha ebighị otu olu ekwu okwu dịka ọ siri metụta ndị Igbo.",
    "Ọzọ nụ nghọtahie nke butere nchụpụ Uche Okwukwu dịka Odeakwụkwọ Ohanézè, esemokwu ahụ ebighị rue ọgwụgwụ ọchịchị nke na Okwukwu gbálìrì ịkponye aja na garị dịka Ohanézè na-akwado ntuliaka ha mere na nso nso a.Ụfọdụ hụtara ọgbaghara niile ndị a dịka nkata ndị achọghị ọdịmma na ịdịkọnotu Ndígbo na-akpa, ebe ụfọdụ boro ya akpaghị ụka akpa nke ọchịchị Nwodo.",
    "Onyeisi otu 'Alaigbo Development Foundation' bụ Okammụta Uzoma Nwali boro Nnịa Nwodo ebubo Ịkewa otu ahụ.",
    "Igwe Kelly Nzekwe nke Igbariam dị n'Anambra State alakwurula ndị ichie",
    "Ọ sị, \"N' oge ọchịchị ya, Ọhaneze Ndígbo kewara n'otu, n'otu. Ndị ha na John Nnia Nwodo na-akpa n' ọdụdụ ọha eze bụ ndị oji akpa eli ozu n' Alaigbo.\"Mana onye ndụmọdụ Nwodo bụ Emeka Attamah gwara BBC Igbo na ebubo na Nwodo kewara Ohanézè bụ okpotokpo asị.\"Nwodo kwudoro ma hapụkwa Ohanézè n' otu. Enwe ihe o meere ọ bụ inye otu ahụ agba.\"",
    "Ọ gara n' ihu kwuo na ndị na- akpọ onwe ha otu si n' Ohaneze pụta bụ ndị dajọrọ dịka Ikechukwu Isiguzoro \"bụ onye e wepụrụ maka akwụbaghị aka ọtọ nakwa ịda iwu Ohanézè Ndígbo dika onye ndu ngalaba nke ndị ntorobịa na Uche Okwukwu bụ onye bụbụ odeakwụkwọ mana n'ihi nnupuisi, ndị Imeobi Ohaneze kwụsịtụrụ ya ọrụ, mana ọ na- agagharị na- akpọ onwe ya Odeakwụkwọ.\"",
    "Vidio, Ned Nwoko: Asịrị e jiri m gbaa na 'social media' ka wutekarịcha m12 Jenụwarị 2021",
    "Gee ntị, Nnia Nwodo - Joe Igbokwe amaghị ihe ọ na-ekwu23 Nọvemba 2018",
    "Okwesilieze Nwodo: Ihe ga-emebi rinne ma ọ bụrụ na Ndigbo achịghị Naijirịa n'afọ 202311 Ọgọọst 2020",
    "Igbo Proverbs: I dabanye n'ọnọdụ ndị a, were ilu igbo ndị a kwuo okwu7 Juun 2020",
    "Vidio, DNA Test: Zizi Cardow sị na ọ bụ ụmụnwaanyị na-ebute nsogbu 'Paternity fraud'22 Jenụwarị 2021",
    "Gee ntị, BBC Nkejielekere 8 gara aga",
    "NA EME UGBU A Etu tanka bu mmanụ gaasị si gbaa ọkụ na Nkwọ Nnewi",
    "Man City agwọọla Chelsea ka nkwọbi e ji tụọrọ afọ ọhụrụ aja3 Jenụwarị 2021",
    "Arsenal apịala Chelsea ụtalị ndị nche pịara onye ohi27 Disemba 2020",
    "Anthony Joshua na Kubrat Pulev ga-ezute onwe ha taa ịmata mbe abụọ nke bụ oke12 Disemba 2020",
    "Vidio, Etu m si soro na ndị ọkaibe n'egwuregwu 'Basketball' - Zeke Nnaji, Duration 4,0626 Nọvemba 2020",
    "Image gallery, Foto Diego Maradona: Nlereanya maka ndụ dike a bụ ọkaibe na bọọlụ25 Nọvemba 2020",
    "Mma na njọ Ohaneze mere Igbo n' oge ọchịchị Nnia Nwodo11 Jenụwarị 2021",
    "Coronavirus Second Wave: Lee atụmatụ ndị gọvanọ Ọwụwa Anyanwụ tinyere iji gbochie mfesa ọrịa nke abụọ11 Jenụwarị 2021",
    "Glaucoma: Ọrịa ọjọọ nwere ike ime ka anya pịa mmadụ n'otu ntabi anya8 Jenụwarị 2021",
    "Zebrudaya, Okonkwo, Jagua na ejije TV ise nyere ndị mmadụ ọṅụ n'afọ olemole gara aga9 Jenụwarị 2021",
    "Eastern Security Network: \"Anyị akwadoghi mba ọgụ Nnamdi Kanu na-abara ndị gọvanọ\"",
    "Ipob asaala George Obiozor nke Ohanaeze Ndigbo maka okwu ọ gwara Nnamdi Kanu",
    "Ihe i kwesịrị ị ma maka George Obiozor bụ onyeisi ọhụrụ Ohanaeze Ndigbo",
    "Gịnị ka akpa, abụzụ na nri ndị ọzọ na-eyi ndị mmadụ izizi ndị Igbo na-eri oge gboo na-enye n'ahụ?Emelitere ikpeazụ na: 21 Nọvemba 2020",
    "Ị ma na mgbọrọgwụ a dị n'azụ ụlọ gị nwere ike ime gị 'dibia'?Emelitere ikpeazụ na: 19 Ọgọọst 2018",
    "Enugu na steeti ndị ọzọ kachasị chọọ ihe 'nkiri 'gay' na 'Lesbian' na 2019Emelitere ikpeazụ na: 7 Jenụwarị 2020",
    "Make money online: Lee ụzọ ị ga-eji were ekwentị gị kpatawa ego",
    "Lee ihe ndị nwere ike ịgbanwe ma e bido njem ụgbọeluEmelitere ikpeazụ na: 27 Mee 2020",
    "Hụ ya n'anya maọbụ kpọọ ya asị, lee ihe i kwesịrị ịma maka Arthur NzeribeEmelitere ikpeazụ na: 2 Nọvemba 2020",
    "Ihe Bishop Katọlik gwara Mbaka maka amụma o buru n'isi Hope UzodinmaEmelitere ikpeazụ na: 5 Jenụwarị 2020",
    "Ihe mere ị ga-eji nwee ntụkwasiobi na BBC News",
    "Usoro Ojiji",
    "Gbasara BBC",
    "Iwu Nzuzo",
    "Kuki",
    "Kpọtụrụ BBC",
    "AdChoices / Do Not Sell My Info",
    "© 2021 BBC. BBC anaghị ahụta maka ọdịnaya nke saịtị ndị dị na mpụga. Usoro anyị maka njikọ dị na mpụga."
  ]
}