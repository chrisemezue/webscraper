{
  "published": "13 Jenụwarị 2021",
  "sentences": [
    "Ebe foto si, Mbuhari/CFM/LASG",
    "Onyeisiala Naijiria bụ Muhammadu Buharui atụọla ezipụlara ezinaụlọ ọchịagha mmiri bụ Rear Admiral Ndubuisi Kanu bụ onye nwụrụ n'ụtụtụ ụbọchị Wenezde ka ọ rịchara ahụ ogologo oge.",
    "Otu onye dị ya nso achọghị ka a kpọ aha ya gwara BBC Igbo na Kanu  nwụrụ n'ụtụtụ ụbọchị Wenezde n'ụlọọgwụ a kpọghị aha ya na Legọs ka ọ gbachara afọ 77.",
    "N'ozi nke onye nnyemaka ya na soshal midia bụ Bashir Ahmad wepụtara n' igwe okwu Twitter, Buhari tiri ezinaụlọ ya, ndị Legos na Imo steeti bụ ebe ọ chịrị aka n'obi maka ọnwụ ya.",
    "Ebe foto si, Twitter/APC Nigeria",
    "N'otu aka ahụ onyeisi Ụlọomeiwu Nta bụ Femi Gbajabiamila kwuru na ihe a ga-eji echeta Kanu bụ 'uchu o tinyere n'imepe Legọs steeti na steeti ndị ọzọ ọ chịrị.",
    "Gọvanọ Imo steetị bụ Hope Uzodinma, onye kwuru na ya bụ ọnwụ dara ya na mberede sị na Kanu ji obi ya na ike ya niile gbara Naijiria odibo.",
    "Ebe foto si, Hope Uzodinma/Facebook",
    "Gọvanọ Legọs steeti bụ Babajide Sanwolu kwuru na ọnwụ ya bụ nnukwu ihe furu Naijiria.",
    "Senetọ Shehu Sani kwuru na Kanu  bụ \"odogwu nwoke nakwa otu n'ime nna ọchịchị onye kwuuche ya\".",
    "Goddy Uwazuruike bụbụ onyeisi otu Aka Ikenga kwuru na \"dịka gọvanọ Imo nakwa Legos, o gosiri ụkpụrụ tọrọ atọ....\"Nnukwu mmadụ furu anyị.\"",
    "Ebe foto si, Goddy Uwazuruike",
    "Ebe foto si, Center for memories",
    "© 2021 BBC. BBC anaghị ahụta maka ọdịnaya nke saịtị ndị dị na mpụga. Usoro anyị maka njikọ dị na mpụga."
  ]
}