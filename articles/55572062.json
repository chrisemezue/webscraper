{
  "published": "7 Jenụwarị 2021",
  "sentences": [
    "Ebe foto si, Reuters",
    "Nke mere ugbua bụ na Osote Onyeisiala Amerịka bụ Mike Pence kpọpụtara mpụtara ntuliaka emere na mba ahu a 2020 ma kwuo na ndị Omeiwu ha anabatala mpụtara ha nke mere Joe Biden Onyeisiala ma mee Kamala Harris Osote ya.",
    "Nke na-abịa dịka ndị Omeiwu si pati Repọblịkan gbara mbọ ịkagbu mmeri Biden na ụfọdụ steeti.",
    "Ka nke a mere, Ọbi Onyeisiala Amerịka wepụtara ozi na Onyeisiala Amerịka bu Donald Trump ekwenyela \"enyefe ọchịchị n'udo\" n'oge Biden ga-aṅụ iyi ọrụ na Jenụwarị 20.",
    "Mana, n'okwu a Trump gakwara n'ihu kwuo na ọ bụ ya meriri ntuliaka e mere n'afọ 2020.",
    "Na chi bọrọ ụbọchị 7 nke ọnwa Jenụwarị 2020, Trump zigara ndi na-akwado ya ka ha gaa wakpo ụlọ Omeiwu eji Capitol mara dịka ndị omeiwu na-arụrịtaụka banyere mpụtara ntuliaka 2020 ahụ.",
    "Ndị Amerịka hụrụ ihe ha ahụbeghị mbụ dịka mwakpo ahu na-aga n'ihu.",
    "Pence emeghị ihe Trump rịọrọ ya",
    "Ebe foto si, Getty Images",
    "Dịka Onyeisi Ụlọ Omeiwu Ukwu, ọ bụ Mike Pence gupụtara mkpebi ndị omeiwu wepụtara.",
    "Ihe a o mere ka ọ bụrụ na ọ gbajọrọ arịrịọ Trump rịọrọ ya ka ọ kagbuo mmeri Biden.",
    "Ndi ọzọ ekweghi ime ieh Trump chọrọ bụ Onyeisi Pati kachasị na Ụlọ Omeiwu Ukwu bụ Mitch McConnell.",
    "Iwe ihe a mere na Capitol mere ka ụfọdụ ndị na arụ ọrụ na Whiet House rituo n'ọkwa ha.",
    "E nwekere mkparịtaụka atumatụ iji iwu a kpọrọ \"25th Amendment\" chụọ Trump n'ọrụ. Iwu a bu maka usoro eji achụtu onyeisiala anaghi arụ ọrụ ọfụma n'ọrụ.",
    "Ọ bụ Ilhan Omar na-ahazie atụmatụ ịchụ Trump n'ọrụ.",
    "© 2021 BBC. BBC anaghị ahụta maka ọdịnaya nke saịtị ndị dị na mpụga. Usoro anyị maka njikọ dị na mpụga."
  ]
}