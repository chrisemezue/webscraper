{
  "published": "18 Febụwarị 2021",
  "sentences": [
    "Akụkọ",
    "Egwuregwu",
    "Ihe nkiri",
    "Nke ka ewuewu",
    "Akụkọ",
    "Egwuregwu",
    "Ihe nkiri",
    "Nke ka ewuewu",
    "Etu Orlu dị n'ụbọchị Tọzde, Febrụwarị 18, 2021",
    "N'agbanyeghi kepukepu na-efegharị na soshal midia gbasara Orlu, ndị bi ebe ahụ na-ekwu na ha anụbeghị maọbụ hụ ihe ọbụla.",
    "Onyonyo na-agbasa na Twitter nke na-egosi ebe ụgbọelu helịkọpta na-efegharị; ọtụtụ na-ekwu na ụgbọelu ahụ na-akwa mgbọ.",
    "Odz Chioma onye bi na Orlu gwara BBC Igbo na enweghi ihe ọbụla gbara gharịị na-eme.",
    "O kwuru na ndị agha ka nọ ebe niile mana o nweghi onye ha na-enye nsogbu.",
    "Imo State Police: Awakpola isi ụlọọrụ ndị uweojii dị n'Obowo gbuo ndị uweojii abụọ",
    "Orlu Crisis: Ndị uweojii na ndị agha nọchiri ụzọ esi aba Orlu",
    "Onye ọzọkwa kwuru na mpaghara Orlu ebe o bi enweghị nsogbu ọbụla.",
    "Onye a na-achọghị ka a kpọọ aha ya kwuru na ụgbọelu Hhelịkọpta na-efegharị, ndị agha nọkwa n'ụzọ mana ha anụbeghị ụdaegbe ọbụla.",
    "Ebe foto si, Sam Onwuemeodo",
    "Aka chịburu Imo steeti na onye bụ Sinetọ Imo West bụ Rochas Okorocha, onye nnọchiteanya ndị Orlu Imo State gara ebe ahụ, ka ọgbaghara dapụtara na ya biri.",
    "Ọ gwara ndị isi obodo na ndị bi n'Orlu ka ha jikọọ aka hụ na ọgbaghara dapụtara n'Orlu nke tara isi ọtụtụ mmadụ ma mebiekwa akụnaụba ndị mmadụ ghara ime ọzọ.",
    "O kwuru nke a mgbe ọ gara njem nleta nakwa iti aka n'obi na nke Eze Boniface Okereke so na ndị ihe metụtara.",
    "Akụkọ dị mkpa: Rochas anabatala mkpebi ụlọikpe mana...",
    "Oche onyeisiala 2023 ọ kwaala ndị Igbo?",
    "O hibere kọmiti mmadụ asaa ga-elebanye anya n'ọdịmma ndị ihe a metụtara ma nyekwa ha enyemaka ego na ihe ndị ọzọ ha chọrọ.",
    "Ebe foto si, Sam Onwuemeodo",
    "O nyekwara ụmụaka niile nne maọbụ nna ha nwụrụ n'ọgbaghara ahụ onyinye agụmakwụkwọ n'efu.",
    "Ndị ọzọ ọ letakwara bụ ndị si mba Naịja nakwa ezinaụlọ ndị ọzọ ihe a metụtara.",
    "N'ọnụ ya \"Obi gbawara m mgbe nụrụ maka ihe mere ebe ụfọdụ ndị mmadụ gụnyere ndị nche tufuru ndụ ha, Ọ bụ ihe ọjọọ mere n'Orlu nke m katọrọ kpam kpam\"",
    "Nnamdi Kanu gwara ndị ESN wụsa ọwa n'Orlu",
    "Nnamdi Kanu bụ onyendu ndị Indigenous People of Biafra (Ipob) bụ ndị na-achọ nnwereonwe Biafra nakwa otu",
    "Eastern Security Network (ESN), agwala ha wụsa ọwa n'Orlu.",
    "Nke a na-abịa dịka o kwuru na ọ nụrụ na a gwala ndị agha na ndị uweojii e zigara obodo ahụ mgbe ọgbaghara dapụtara si ebe ahụ pụta.",
    "Kanu gara n'ihu kwuo na ESN laghachị n'ịgbado anya n'ịhe gbasara nsogbu ndị ọchị ehi n'obodo ahụ.",
    "Akụnaụba obodo a adaala kemgbe ihe mere n'Orlu - Eze Amaifeke",
    "Kedụ ọnọdụ Orlu nọ n'ime ya ugbua kemgbe ndị agha na ndị a na-eche na ha bụ ndị Eastern Security Network (ESN) kwatachara?",
    "BBC garuru obodo ahụ iji anya ha hụ ka ihe dị ugbua.",
    "Eze dkt. E.C. Okeke gwara BBC Igbo na ndị mmadụ anaghị agagharịcha etu ha si emebu mbụ.",
    "Taa bụ ụbọchị Tọzde ga-eme ya alabị atọ kemgbe amachiri ngagharị ma nọchie ụzọ e si abanye obodo Orlu.",
    "Onye ntaakụkọ BBC ka nọkwa ebe ahụ ahụta ka o si aga nakwa etu ndị mmadụ nọ ebe ahụ si ebi.",
    "Ọ gwakwara Igwe obodo ahụ okwu ịchọpụta ihe mere. Lee ya ebe a:",
    "Orlu Crisis: Ndị uweojii na ndị agha nọchiri ụzọ esi aba Orlu",
    "BBC Igbo chọpụtara na ọpụpụ na mbata n'obodo Orlu adịghịzị mfe.",
    "O kwuru na ndị agha na ndị uweojii nọchiri ebe niile iji kwụsị ndị mmadụ ọpụpụ na mbata.",
    "Ihe ọzọ bụ na mmachi ngagharị nke gọọmentị steeti ahụ ka dị mana o nweghi onye ma mgbe ọ ga-ebi.",
    "O kwukwara na rue ụbọchị taa, ụda egbe ka na-ada n'obodo ahụ",
    "Ụjọ ka ji ndị mmadụ ịpụta mbara",
    "Orlu Crisis: \"Ndị uweojii enweghi ike ịkọwa mmadụ ole nwụrụ n'Orlu\"",
    "Orlu tọgbọọ chakọọ tata dịka ndị mmadụ n'eze isi onwe ha.",
    "Nsogbu ahụ dapụtara n'etiti ndị ọrụ agha na ndị Ipob n'Orlu, Imo steeti ka na-agakwa n'ihu ugbua.",
    "Ọgbaghara adaala na Zamfara",
    "IPOB bu ọgbaghara bịa n'ọgbakọ Ndigbo n'Awka",
    "Gịnị ka gọọmentị merela kemgbe ọgbaghara Southern Kaduna bidoro?",
    "BBC chọpụtara na okporo ụzọ nakwa obodo  dị iche iche n'Orlu dịka Amaifeke, Okporo na Banana junction dịka ebe agbara ọsọ n'ọdụ ahịa, ụlọ akwụkwọ na ụlọ ọrụ niile gbachiri agbachi.",
    "Ebe foto si, UGC/Other",
    "Ọnụ na-ekwuru ndị uweojii n'Imo steeti bụ Orlando Ikeokwu ekwuola na ụfọdụ mmadụ pụtara ụnyahụ bụ Jenụwarị 26,2021 wakpoo ogige ndị Hausa bi n'Orlu ma gbuo ndị agha anọ.",
    "O kwuru na nke a mere ka ndị agha wuchie ebe ahụ .",
    "Akụkọ kachasị n'abalị: Ọgbaghara dara n'ime ntuliaka Rivers steeti",
    "Onye mụnyere ọkụ gbatọsiri n'ụlọ Sunday Igboho n'abalị Mọnde?",
    "Ọ gara n'ihu kwuo na ya ejichaghị akụkọ zuruoke gbasara ya bụ mkpa mkpa kpara n'Orlu ụnyahụ.",
    "O kwuru na ka ihe si kwụrụ n'ụtụtụ a, udo alaghachitela ebe ahụ dịka ụfọdụ ndị otu ya nọ ebe ahụ ugbua.",
    "Orlando kwuru na mmachị ngagharị ka dị n'Orlu ugbua.",
    "Ma ndị ọrụ aka apụtaghị ọrụ taa dịka anyị si chọpụta",
    "Anyị ka na-ege ntị ịnụta n'ọnụ ya gbasara ọdachị a.",
    "Ebe foto si, Getty Images/UGC/Other",
    "Onyeisi otu Ipob bụ Nnamdi Kanu etinyela ọnụ n'okwu gbasara ihe na-eme n'Orlu ma kwuo na \"Orlu agaghị abụ Obigbo ọzọ\".",
    "O ji Obigbo nke dị na Rivas steeti ebe echeere na ndị agha gburu ndị mmadụ n'ụzọ ezighi ezi were amaatụ n'ihe na-eme n'Orlu.",
    "Etu ọgbaghara dapụtara n' End SARS si kpọtụọ n'Oyigbo, Rivas steeti",
    "O kwukwara na ọ ga-aga n'ihu ị me ihe ọ na-eme rue mgbe akpọrọ ya oku na \"Hague\".",
    "Hague bụ ebe ụlọikpe kachasị na-ekpe ndị omekome n'ụwa niile ikpe nọ, ọ dị na mba Netherlands.",
    "\"Nwụchie nu ndị aka ha dị n'ọgbaghara a\" - Hope Uzodimma",
    "Ebe foto si, UGC/Other",
    "Aka na-achị Imo steeti bụ Hope Uzodimma etinyela mmachị ngagharị n'obodo Orlu dịka ọgbaghara dapụtara n'ebe ahụ.",
    "Amabeghi mgbe mmachi a ga-ebi mana o ga-esi n'abalị rue n'ụtụtụ.",
    "Ebonyi state NURTW Crisis: Etu ntuliaka ndị NURTW si bute nkwafu ọbara n'Ebonyi steeti",
    "Amerịka enyela Imam zọrọ ndị ụka Kraist 200 ndụ nturuugo",
    "Uzodinma n'ozi ziputere kwukwara na obi adịghị ya mma maka ogbugbu na ọgbaghara ahụ dapụtara.",
    "O zikwara ndị ọrụ nchekwa ozi ka ha nyoo anya n'ala chọpụta ndị aka ha dị n'ogbugbu a.",
    "Ebe ndị mmachi a metụtara bụ",
    "Ihe anyị ma maka ihe na-eme n'Orlu",
    "Ebe foto si, Abs Radio/Tv",
    "Akụkọ na-efegharị na-ekwu na ndị nọ n'Orlu agbaala ọsọ ndụ dịka otu amaghị ndị ha bụ na ndị echere na ha bụ ndị agha Naịjirịa na-akwa mgbọ.",
    "Otu onye nọ ebe ihe mere aha ya bụ Chimezie kwuru na ọ gbapụrụ na be ya gbalaga obodo ọzọ dị nso n'ebe ahụ.",
    "Ebonyi state NURTW Crisis: Etu ntuliaka ndị NURTW si bute nkwafu ọbara n'Ebonyi steeti",
    "Amerịka enyela Imam zọrọ ndị ụka Kraist 200 ndụ nturuugo",
    "O kwuru sị \"ụzọ abụọ banyere n'ime ogbe ebe m bi bụ ndị agha nọchiri ya, ha hiri nne ju ebe niile\"",
    "Onye ọzọ BBC Igbo gbara ajụjụ ọnụ bụ Precious kọwara ihe anya ya hụrụ n'ụzọ Orlu taa.",
    "O kwuru na ọ nọ n'ụzọ a ga Orlu mgbe mmadụ ụgbọala anọ bụ ndị mmadụ na-agbali egbe elu zutere ha n'ụzọ.",
    "O kọwara na mmadụ niile nọ n'ụzọ ahụ gbahapụrụ ụgbọala ha mgbe ha hụrụ ihe na-eme.",
    "Precious kwukwara na ọ maghị otu bụ otu ahụ na-agbli egbe elu.",
    "Mgbe BBC kpọtụrụ ọnụ na-ekwuchitere ndị uweojii n'Imo steeti bụ Orlando Ikeokwu, o kwuru na ọ nọ na nzụkọ ma sị anyị kpọghachi ya.",
    "Kedụ etu ọgbaghara a si bido?",
    "Ebe foto si, TWITTER/HQNIGERIANARMY",
    "Otụ onye na-achoghi ka a kpọọ aha ya gwara BBC Igbo na oruola izu ụka abụọ ọ bidoro ịhụ ụmụ okorobịa bu ngwa ọgụ na anọkari n'ime ụgbọala na-agbali egbe elu ka ha na-agbafe n'orlu.",
    "Ọ kwuru na ndi a na-eyikari uwe ojii na okpu na-achaa mmemmé.",
    "Ha nwere-ike ịbụ ụgbọala Sienna, hilux maọbụ jeep.",
    "Ọ kwuru na ndị a anaghị achọ ndị obodo okwu kama ha na-awakpo onye ọrụ nchekwa Obula ha hụrụ n'ụzọ.",
    "Ọ kwukwara na egbe nke a gbara taa na ha gbara ya gbatee ya aka.",
    "Ọ kwuru na enweghị onye ma ndi ha bụ.",
    "Ọ kwuru na ụbọchị olee gara aga ka ndị agha gara obodo ụmụtanze bụ ebe ndị a si aputa, were nwuchie ma gbuo kwa ụfọdụ ụmụ okorobịa ha jidere.",
    "Kama ọ kwuru na ọ bụghị ndị a ka ndị agha ahụ jidere.",
    "Ọ kọwara na ndị agha gbara keke ụfọdụ ndị mmadụ ọkụ dika ndi agha na-ekwu na egburu otu onye otu ha n'obodo ahụ.",
    "Onye akaebe a kwuru na ndị nọ n'obodo Umutanze agbaala ọsọ ndụ ha. Ma sikwa na ya bụ ogbaaghara na ha abanyela obodo ndị ọzọ.",
    "Vidio, Lilu military action: Amaghị m maka ihe na-eme, mana ha jiri mgbọ gbarisie ụlọ m na Lilu1 Maachị 2021",
    "Gee ntị, BBC Nkeji1 Maachị 2021",
    "Okonjo-Iweala WTO: Lee ihe ọ ga-arụ dịka ọ malitere ọrụ ka onyeisioche World Trade Organisation'1 Maachị 2021",
    "UFC 258: Kamaru Usman akụọla Gilbert Burns ihe 'Tinka kụrụ Pan'14 Febụwarị 2021",
    "Leicester City vs Liverpool: Leicester City ayọọla Liverpool ka akpụ nọrọ abalị atọ13 Febụwarị 2021",
    "Vidio, Kamaru Usman rere akpụ na Naịjirịa mana ugbua ọ bụ ọkaibe na UFC, Duration 2,3213 Febụwarị 2021",
    "Vidio, \"Ị chọrọ ime ọfụma dịka onye na-agba bọọlụ, mee ihe ndị a\" - Henry Onyekuru, Duration 1,4723 Jenụwarị 2021",
    "Ndị Ugwu e jidere n'Upper Iweka ha bụ ndị ole?25 Febụwarị 2021",
    "Vidio, Ipob and Nigerian Army: Ọ bụghị n'Orlu ka ogbunigwe gbara, ọ bụ na Lilu, Duration 3,0119 Febụwarị 2021",
    "Ikemba Iweala: Ihe ị maghị maka odogwu nwoke a bụ di Ngozi Okonjo-Iweala21 Febụwarị 2021",
    "Etu ị ga-esi zụta ala n'ala Igbo ma rite uru12 Febụwarị 2021",
    "Vidio, Ihe a gwaghị m maka idi ime m mechara hụ, Duration 2,5930 Jenụwarị 2021",
    "Nne ọmụgwọ, Ezenwaanyị, Agadi nwaanyị na aha ndị ọzọ a na-etu ụmụnwaanyị IgboEmelitere ikpeazụ na: 2 Ọktọba 2020",
    "Etu e si nweta aha ahịa anọ dị n'ala IgboEmelitere ikpeazụ na: 31 Ọgọọst 2019",
    "Ị mana Chioma Davido bụ...Emelitere ikpeazụ na: 30 Eprel 2020",
    "Ihe Osita Osadebe ji bụrụ 'ọ sọ ndị, o wee ndị'Emelitere ikpeazụ na: 11 Mee 2020",
    "Omenaala Igbo niile ọ bụ ịgọ mmụọ?Emelitere ikpeazụ na: 8 Mee 2020",
    "Ihe dị iche na kalenda ndị Igbo na nke BekeeEmelitere ikpeazụ na: 13 Ọgọọst 2020",
    "Ndi Otiegwu Igbo kpọtụrụ akpọtụ na 90s rue afọ 2000Emelitere ikpeazụ na: 11 Septemba 2020",
    "Okonjo-Iweala WTO: Lee ihe ọ ga-arụ dịka ọ malitere ọrụ ka onyeisioche World Trade Organisation'",
    "'Iru mgbede bụ omenala Igbo jiri hiwe isi ezinaụlọ mgbe gboo'Emelitere ikpeazụ na: 19 Nọvemba 2020",
    "Lekwa egwuregwu ndị ụmụaka mgbe gbooEmelitere ikpeazụ na: 7 Mee 2020",
    "Ihe mere ị ga-eji nwee ntụkwasiobi na BBC News",
    "Usoro Ojiji",
    "Gbasara BBC",
    "Iwu Nzuzo",
    "Kuki",
    "Kpọtụrụ BBC",
    "AdChoices / Do Not Sell My Info",
    "© 2021 BBC. BBC anaghị ahụta maka ọdịnaya nke saịtị ndị dị na mpụga. Usoro anyị maka njikọ dị na mpụga."
  ]
}