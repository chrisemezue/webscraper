{
  "published": "elekere 9 gara aga",
  "sentences": [
    "Akụkọ",
    "Egwuregwu",
    "Ihe nkiri",
    "Nke ka ewuewu",
    "Akụkọ",
    "Egwuregwu",
    "Ihe nkiri",
    "Nke ka ewuewu",
    "Ebe foto si, @MaziNnamdiKanu",
    "Nnamdi Kanu, Uche Mefor, Solomon Egbo na onye ọzọ n'oge Kanu laghachitere mba Briten n'afọ 2019",
    "Otu ajụjụ ndị mmadụ na-ajụ ugbua dịka Mazị Nnamdị Kanu nọ n'aka ndị nchekwa a kpọrọ 'Department of State Services' bụ, \"kedu ọnọdụ ọchịchị nke otu Indigenous People of Biafra (Ipob)?\"",
    "Cheta na Ọkaikpe Binta Nyako nyere DSS ikike ijide Maazị Kanu ruo Jụlaị 26, 2021 oge ọ ga-alaghachite ụlọikpe bịa zara ọnụ ya maka ebubo na ọ na-akpa nkata imegide Naịjirịa. Bekee kpọrọ ebubo a \"Treasonable Felony\".",
    "Nnamdi Kanu: Etu m si gbalahụ ndị agha Naịjirịa",
    "'O nweghi ihe gbasara anyị na njem Nnamdi Kanu' - Lai Mohammed",
    "Kpọpụtanụ Nnamdi Kanu - Ọkaiwu ya",
    "Ọ bụ n'afọ 2016 ka aka kpaara Maazị Kanu nke mbụ.",
    "N'afọ 2017 Ọkaikpe Nyako nyere Kanu ohere ịla be ya ma si n'ụlọ na-abịa ụlọikpe.",
    "Mana Kanu gbara ọsọ si Naịjirịa pụọ dịka ọ sị na ndị agha wakporo be ya ma chọọ igbu ya. Ndị agha Naịjịria gọrọ aka n'ụkwụ na ha emeghi nke a.",
    "Onye nọchitere anya Kanu dịka onyeisi Ipob n'oge ọ na mkpọrọ?",
    "Ebe foto si, Getty Images",
    "Ọkaikpe Binta Nyako nyere Nnamdi Kanu ohere isi be ya n'abịa ikpe n'afọ 2017",
    "Oge Nnamdi Kanu nọ na mkpọrọ na Naịjirịa, ọ bụ osote ya bụ Uche Okafor Mefor nọdụrụ n'oche dịka nchịkọta Ipob.",
    "Mefor nọgidere n'oche ahụ ruo oge Kanu pụtara na mkpọrọ n'ọnwa Eprel afọ 2017.",
    "Mana n'ụbọchị iri nke ọnwa Sepụtemba 2017 bụ ụbọchị ikpeazụ a hụrụ Namdi Kanu n'ọha ruo Ọktoba 2018 oge ọ pụtara ihe na mba Izrel.",
    "N'ime oge ahụ, Maazi Mefor laghachiri bụrụkwa onye ndu Ipob n'agbanyeghị na ọ nọkwa na-aza \"Osote Onyeisi\".",
    "Etu Mefor na ndị ọzọ siri pụọn'Ipob",
    "Asari ejighi aka ya mee onwe ya onye isi oche Defacto Biafra Government - Uche Mefor",
    "Kepukepu na esemokwu na-ada n'etiti Nnamdi Kanu na osote ya bu Uche Mefor pụtara ihe n'ọnwa Jụlaị nke 2020, dịka Mefor malitere ide ụfọdụ ihe dị agha n'akara Facebook ya.",
    "Mana ruo Jụlaị afọ ahụ ọ ka na-ekwukwa na Nnamdi Kanu ka bụkwa ọga ya.",
    "Mana n'ọnwa Maachị 2021, Uche Mefor, Ralph Uwazurike, Asari Dokubo na ndị ọzọ nwere nzukọ ebe ha nọ hibe otu ha kpọrọ \"Biafra Defacto Customary Government\".",
    "Uche Mefor bu Onyeisi Mgbasaozi otu ahụ. Ọ bu nke a gosiri ọha na eze kpọmkwem na Mefor ahapụla Ipob.",
    "Ndị ọzọ hapụkwara otu Ipob n'oge ahụ gụnyere Obidi Obienu, George Onyibe, Solomon Egbo (o mechara laghachi) na ụfọdụ ndị ọzọ.",
    "Nnamdi Kanu ka bụkwa onye ndu m - Uche Mefor",
    "Anyị enwetala Biafra 90 pasenti - Uche Mefor",
    "Kanu mechakwara pụta kwuo hoohaa na ya akagbuola otu Ipob na mba Briten.",
    "Ọ bụ na Briten ka Mefor, Kanu, Egbo na ọtụtụ ndị sepụtere isi na Ipob si achụ nta Biafra ha.",
    "Ka nke a na-eme Maazị Kanu kpọrọ aha kpọmkwem na ọ bụ ndị nọ n'atụmatu ọ kpọrọ \"Directorate of State\" (DOS) ka ndị Ipob ga na-ege ntị.",
    "Ọtụtụ ndị Ipob pụrụ n'otu ahụ gwara BBC Igbo na isi okwu ihe na-esere ha na Ipob okwu bụ agwa ndị DOS na-akpasa ha, ọ kachasị etu ha si na-akpọ ha iyi na sohal midia ma na-akatọkwa ha.",
    "Dịka Maazị Egbo gwakwara BBC Igbo n'otu mkparịtaụka o mere, ọ bụ DOS kpatara ọtụtu nsogbu na-ebe na Ipob. Ọtụtụ ndị ọzọ na-ekwu na ya bụrụ na DOS Chika Edoziem bụ onyeisi ya nọ n'akụkụ, nsogbu agaghị adị etu o siri dị.",
    "Ebe foto si, Chika Edoziem/ Facebook",
    "Chika Edoziem nọ n'etiti ndị Ipob ọzọ na Foto a",
    "Kemgbe afọ 2020, Chika Edoziem bu onye na-ebinye aka n'akwụkwọ mgbasaozi si Ipob apụta.",
    "Ozi o binyere aka gụnyere nke kwuru na Uche Mefor abụghịzị osote onyeisi Ipob, nakwa nke sị ka ndị mmadụ ghara iso Maazị Egbo mekọọ ihe ọbụla banyere Ipob na UK n'agbanyeghị na ọ rịọrọ mgbaghara maka etu o si pụọ.",
    "Ebe foto si, Chika Edoziem/ Facebook",
    "N'ụbọchị 19 nke ọnwa Mee 2021 Maazị Edoziem wepụtere ozi n'akara Facebook ya na Ipob ga-akwụsị ọgbakọ ihe niile maka etu obodo siri dị.",
    "Maazị Egbo kpọrọ Maazi Kanu n'ekwentị n'oge ọ na-ekwu okwu na Facebook ya ma riọ mgbaghara etu o siri rapụ Ipob.",
    "Ewepụ ndị DOS, e nwere onye a kpọrọ \"Africa Coodinator\", nwekwaa ndị ndu na steeti dị icheiche na Naịjirịa.",
    "Ka ọ kwụ ugbua, ọ bụzị DOS nke Chika Edoziem bụ onyeisi ya bụ ndị ọchịchị Ipob ga-adịzị n'aka ha.",
    "Dịka Kanu na-ekwubu na mkparịtaụka ọ na-itinye na ọgba Facebook ya, Eastern Security Network (ESN) bụ ngalaba nchekwa o hibere, nọ ya n'aka.",
    "Ọ na-ekwusi ike ka ndị ndu steeti dị icheiche ghara itinye anya maọbụ ọnụ n'okwu ESN.",
    "Chetakwa na Ipob kwuburu na ha ga-agbanyụ ọkụ ruo abalị 150 dika ha na-ekpe ekpere.",
    "Nnamdi Kanu Latest: Mba Briten amalitela ịjụ Naịjiriaa ese etu ha si nwuchie nwa afọ mba ha1 Julaị 2021",
    "Sunday Igboho akagbuola ngagharịiwe ọ chọburu ime na Legọs dịka a wakpochara ụlọ ya1 Julaị 2021",
    "Vidio, Nnamdi Kanu: 'Aka mba Britain adịghị na nwụchị na mkpọghachite nwaamadị a na Naijirịa' - Briten30 Juun 2021",
    "Uche Mefor: Nnamdị Kanu ka bụkwa onye ndu m3 Julaị 2020",
    "Lee etu ọchịchị Ipob ga-adị dịka Nnamdi Kanu nọ ngaelekere 9 gara aga",
    "Gee ntị, BBC Nkejielekere 7 gara aga",
    "Vidio, Ihe m gabigara n'aka ndị ọchiehi tọọrọ m abalị ise - Sunny Omekedo1 Julaị 2021",
    "Vidio, Etu m siri si n'ịgba bọọlụ ogbe gbawara Rangers nakwa mba ụwa bọọlụ - Emmanuel Okala, Duration 4,0523 Juun 2021",
    "Etu o si akpọtụ ebe niile maka mmeri Chelsea30 Mee 2021",
    "Ọ bụ amara Chukwu mere na ogbunigwe egbughi m n'ụlọ m n'Israel - Ogbonna Ibezito24 Mee 2021",
    "Ka Chelsea, Liverpool maọbụ Man United gbunye Arsenal ncha ka ha sapụ ụchụ23 Mee 2021",
    "Leicester City anapụla Chelsea iko FA ma bunye ha iko anya mmiri15 Mee 2021",
    "Mmiri bụ ndụ, mana ị ma na o nwere ike ibutere gị ọnwụ site n'ọrịa ndị a?24 Juun 2021",
    "Ihe ise mere Nnamdi Kanu onye bu igu ewu niile na-eso15 Juun 2021",
    "BET Awards, Grammy Awards... Lee ihe ise Burna Boy ji buru odogwu n'eziokwu14 Ọgọọst 2020",
    "Etu ndị uweojii siri nwuchie ndị ha sị bụ ndị ESN/Ipob n'Ebonyi21 Juun 2021",
    "Lee etu ọchịchị Ipob ga-adị dịka Nnamdi Kanu nọ nga",
    "Mba Briten amalitela ịjụ Naịjiriaa ese etu ha si nwuchie Nnamdi Kanu",
    "Afọ abụọ ka anyị na-esi imi n'ala achọ Nnamdi Kanu, ya esi mba fere mba agwọrị ndụ - Lai Mohammed",
    "Gọọmentị Naijiria anwụchiela Nnamdi Kanu",
    "Ka onye e ji n'agbụ nwere onwe ya ọsọọsọ dịka Joseph - Fada Mbaka",
    "Ọ bụ na mba Kenya ka Gọọmentị Naijiria tọrọ Nnamdi Kanu - Nwanne ya nwoke",
    "Sunday Igboho akagbuola ngagharịiwe ọ chọburu ime na Legọs dịka a wakpochara ụlọ ya",
    "Ihe ise mere Nnamdi Kanu onye bu igu ewu niile na-eso",
    "Ihe ọkaiwu Ipob sara gbasara nwụchịgharị Nnamdi Kanu na mkpọghachite ya na Naịjirịa",
    "Igbo Proverbs: I dabanye n'ọnọdụ ndị a, were ilu igbo ndị a kwuo okwuEmelitere ikpeazụ na: 7 Juun 2020",
    "Ihe mere ị ga-eji nwee ntụkwasiobi na BBC News",
    "Usoro Ojiji",
    "Gbasara BBC",
    "Iwu Nzuzo",
    "Kuki",
    "Kpọtụrụ BBC",
    "AdChoices / Do Not Sell My Info",
    "© 2021 BBC. BBC anaghị ahụta maka ọdịnaya nke saịtị ndị dị na mpụga. Usoro anyị maka njikọ dị na mpụga."
  ]
}